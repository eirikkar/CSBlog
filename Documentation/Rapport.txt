Rapport om Prosjekt: Utvikling av Bloggplattform

I dette prosjektet har jeg utviklet en bloggplattform som lar brukeren opprette, redigere og administrere innlegg. Prosjektet har vært en lærerik opplevelse, og jeg har hatt en fin progresjon gjennom hele utviklingsprosessen. 

Prosjektet startet med en treg fase, der jeg hadde utfordringer med å bestemme hvordan frontend og backend skulle kommunisere, samt valg av frontend-teknologi. Etter vurdering av ulike alternativer, valgte jeg å bruke React og Bootstrap for frontend. Dette er en teknologi jeg har erfaring med fra tidligere, noe som gjorde det lettere å komme i gang.

Teknologivalg:
Frontend: React og Bootstrap

Backend: .NET AspNetCore MVC med Entity Framework (EF) og SQLite

Jeg valgte SQLite som database for enkelhetens skyld, og EF for å håndtere databasetilgang.
For autentisering og sikkerhet har jeg brukt bcrypt for hashing og salting av passord og JWT for autentisering.

Sikkerhet:
Jeg implementerte en HtmlSanitizer i backend for å forhindre kodeinjeksjon i databasen slik at jeg kan bruke html i databasen uten å risikere XSS-angrep.
Jeg har også lagt til en DTO (Data Transfer Object) for brukere for ekstra sikkerhet.

I løpet av utviklingen har jeg brukt AI-verktøy for å hjelpe meg med å skrive frontend-koden, men jeg har forsøkt å gjøre mesteparten selv. Jeg har implementert følgende funksjoner:

Autentisering: Brukeren kan logge inn og logge ut. Jeg har brukt JWT for autentisering.
CRUD-operasjoner: Brukeren kan opprette, oppdatere og slette innlegg. Mens alle kan lese innlegg.
Bildeopplasting: Brukeren kan laste opp bilder til innleggene sine.
SeedData-klasse: Denne klassen genererer en admin-bruker hvis det ikke finnes noen brukere i databasen.
Brukerroller: Jeg har implementert brukerroller og implementert mulighet for å redigere brukeren

Utfordringer:
Jeg har hatt noen utfordringer med deployment, spesielt med Docker og HTTPS. Jeg har valgt å vente med dette til vi har hatt en gjennomgang av hvordan vi skal implementere det. Til tross for dette tror jeg nettstedet er sikkert nok for deployment.

Det er flere funksjoner jeg kunne tenke meg å implementere i fremtiden, men som jeg ikke hadde tid til i dette prosjektet:

Gjestebrukere: Mulighet for å opprette gjestebrukere som kan lese innlegg uten å registrere seg.
Kommentarfelt: Implementering av et kommentarfelt for innlegg.
E-postserver: For å sende passordresetting og verifisering via e-post.
To-faktor autentisering: For å øke sikkerheten ytterligere.
Konklusjon
Jeg er veldig fornøyd med bloggen jeg har laget, og jeg tror den er klar for deployment. Prosjektet har vært en verdifull læringsopplevelse, og jeg har fått muligheten til å forbedre mine ferdigheter innen webutvikling og sikkerhet.
